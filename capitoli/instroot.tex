\chapter{Installazione di ROOT}\label{instroot}
Installare ROOT è, in realtà, molto più semplice di quanto si pensa. 

Il procedimento è diverso a seconda del sistema operativo che stai usando:
\begin{itemize}
	\item Su Linux e Mac la questione è un po' ``laboriosa'' ma semplice e non presenta criticità. Vai alla sezione \ref{instlin} se sei un utente Linux e alla sezione \ref{instmac} se usi Mac.
	\item Se programmi su Windows (tipo con Visual Studio?) allora\ldots auguri! No, seriamente: auguri!! \\
	Se ci riesci allora complimenti. Se invece non hai idea di come fare, fatti una partizione con Linux, oppure installati Linux in VirtualBox, ma lascia stare Windows!
\end{itemize}

\section{Installare su Linux}\label{instlin}
Per prima cosa vai a questo indirizzo \url{https://root.cern.ch/downloading-root}, quindi seleziona, sotto le ``Lastest ROOT releases'' la ``PRO Release''. Nella pagina che ti si aprirà cerca, sotto ``binary distributions'', se c'è il nome della tua distribuzione Linux (ad esempio Ubuntu 16 --che sta per 16.04--, o Ubuntu 14). Si aprono due possibilità: la tua distribuzione è presente o no, nel primo caso vai a \ref{distrofound} se no a \ref{distronotfound}. 
\subsection{La tua distribuzione c'è!}\label{distrofound}
Clicca sul link sotto il nome della tua distribuzione; ti si scaricherà un file compresso. Una volta scompattato devi scegliere una cartella in cui installare ROOT. Puoi installarlo nella tua Home, oppure, se non vuoi avere la sua cartella tra le scatole in /opt (in questo caso dovrai usare ``sudo'' prima dei comandi!). Sposta la cartella scompattata nella sua destinazione finale (``\verb|mv root destinazione|, o ``\verb|sudo mv root /opt/.|''), a questo punto il gioco è praticamente fatto: devi solo dire a Linux dove si trova ROOT. Per farlo apri con un editor il file ``\verb|~/.bashrc|'' (ad esempio: ``\verb|gedit ~/.bashrc| ''), quindi, in fondo al file, inserisci ``\verb|. PERCORSO/root/bin/thisroot.sh|'' (se la cartella di root si chiama in altro modo metti il suo nome al posto di ``root''). NOTA: il punto e lo spazio all'inizio sono voluti, non dimenticarli!

Salva il file, esci dal terminale, apri un nuovo terminale e scrivi ``\verb|root|'', se il programma si apre ROOT è installato e hai finito!
\subsection{Sei sfortunato\ldots}\label{distronotfound}
Al CERN non hanno pensato di fare una versione precompilata di ROOT per la tua distribuzione di Linux, poco male\footnote{Se usi Arch Linux o una sua derivata puoi trovare ROOT precompilato nei repository AUR. Usa yaourt per cercarlo e potrai installarlo come un semplice pacchetto evitandoti tutto quello che segue.}! 

Scarica, sotto ``source distribution'', il file compresso; quindi scompattalo dove preferisci (la cartella con i file sorgente puoi eliminarla alla fine del procedimento). 

Ora bisogna compilare ROOT, ti avviso impiegherà un bel po' di tempo, e userà molte risorse, per cui cerca di attaccare la presa del PC e dotarti di pazienza.  Il metodo di compilazione consigliato utilizza \emph{cmake}, se sei su Ubuntu/Debian installa questo programma con \verb|sudo apt install cmake|. Per la compilazione avrai bisogno di alcuni pacchetti, assicurati di avere tutto il necessario dando un'occhiata alla pagina \url{https://root.cern.ch/build-prerequisites} (su Ubuntu/Debian, per procurarsi tutto, è sufficiente il comando \emph{sudo apt-get install git dpkg-dev cmake g++ gcc binutils libx11-dev libxpm-dev libxft-dev libxext-dev}). 

Ora devi scegliere una cartella in cui installare ROOT. Puoi installarlo nella tua \emph{home}, oppure, se non vuoi avere la sua cartella tra le scatole, in \emph{/opt} (in questo caso dovrai usare ``\emph{sudo}'' prima dei comandi!). Crea quindi la cartella di installazione (ad esempio con \verb|sudo mkdir /opt/root|), portati dentro quest'ultima  (\verb|cd /opt/root|) ed esegui \emph{cmake /path-file-sorgenti}; ad esempio se hai scompattato i file in \emph{/home/tuonome/Download/root} e la cartella di installazione è \emph{/opt/root}, il comando da dare è (dentro \emph{/opt/root}): \\ \verb|sudo cmake /home/tuonome/Download/root| (questo comando configura tutto per la compilazione). Se tutto va a buon fine, rimanendo nella cartella di installazione, compila con ``\emph{cmake - -build .}'' (o, se sei in \emph{/opt}, con ``\verb|sudo cmake --build .|''), il punto finale è necessario.

Quando avrà finito devi solo dire a Linux dove si trova ROOT. Per farlo apri con un editor il file ``\verb|~/.bashrc|'' (ad esempio: ``\verb|gedit ~/.bashrc| ''), quindi, in fondo al file, inserisci:

``\emph{. PERCORSO/root-versione/bin/thisroot.sh}'' (dove, al posto di ``root-versione'' metti il nome della cartella di ROOT). NOTA: il punto e lo spazio all'inizio sono voluti, non dimenticarli!

Salva il file, esci dal terminale, apri un nuovo terminale e scrivi ``\verb|root|'', se il programma si apre ROOT è installato e hai finito!

Per concludere puoi eliminare la cartella con i file sorgente e l'archivio scaricato.
\section{Installare su Mac}\label{instmac}
Per prima cosa vai a questo indirizzo \url{https://root.cern.ch/downloading-root}, quindi seleziona, sotto le ``Lastest ROOT releases'' la ``PRO Release''. Nella pagina che ti si aprirà, sotto ``binary distributions'', cerca il nome la versione del tuo \emph{OsX} (es. 10.10), e del tuo compilatore \emph{clang}. Quindi, scarica il file \emph{.tar.gz} relativo ad essi. 

A questo punto, scompatta l'archivio e posiziona la cartella di ROOT dove preferisci. Apri un terminale e spostati al suo interno, quindi scrivi \verb|cd bin|, e poi \verb|pwd|. Copia il percorso che ti viene restituito e, con un editor di testo, apri il file \emph{.bash\_profile} che si trova nella tua \emph{home} (se non esiste crealo). In fondo al file scrivi ``\emph{. percorso\_copiato\_precedentemente/thisroot.sh}.'', salva ed esci dal terminale.  NOTA: il punto e lo spazio all'inizio sono voluti, non dimenticarli!

Ora, se ne apri uno nuovo, avrai ROOT perfettamente istallato e funzionante (prova a scrivere \verb|root| per controllare).