\chapter{In/Out: i file}\label{inout}
Abbiamo visto nel primo capitolo che un computer è dotato di dispositivi di input e output. Una possibilità che ci è garantita dal sistema operativo è di comunicare con essi.

Prova ad immaginare il dispositivo di input, ad esempio, come un tuo amico lontano con cui comunicare; per farlo hai bisogno di aprire un canale di comunicazione, come telefono, mail, chat, qualcos'altro. Un programma fa la stessa cosa: per comunicare con un dispositivo di in/out deve aprire un canale di comunicazione, uno \emph{stream}.

Uno \emph{stream} è un \emph{oggetto}\footnote{L'essenza di questo concetto, per essere compresa appieno, avrebbe bisogno di strumenti che vanno oltre il contenuto di queste note. Quando l'anno prossimo studierai le \emph{classi}, diversi strumenti di questo capitolo ti appariranno molto più chiari.} piuttosto complicato, con tante belle proprietà e caratteristiche; ne vedremo giusto le funzioni base. Una piccola nota: questo è l'unico capitolo in cui useremo strumenti propri del \verb|C++|. Nel \verb|C|, infatti, non esiste un'entità assimilabile allo \emph{stream} (la comunicazione con i dispositivi di in/out avviene sfruttando direttamente le librerie di sistema).\\

Un canale deve essere dichiarato, ``costruito'', ``testato'' e quindi usato (lo impareremo nella sezione \ref{file}). Esistono, però, alcuni canali che sono già aperti e testati, pronti ad essere usati. Li abbiamo già ampiamente  sfruttati, per cui facciamo giusto un breve ripasso; quindi, affronteremo la comunicazione con i file, che è il vero obiettivo di questo capitolo.

\section{Canali standard}
Ci sono due cose che in un computer non possono mancare: la tastiera e lo schermo (o dei loro sostituiti: quando mi connetto via \emph{ssh} cosa uso\ldots?). Includendo la libreria ``\emph{iostream}'', tre canali ci vengono automaticamente aperti e dati a disposizione: \emph{cout}, \emph{cin} e \emph{cerr}. I primi due sono stati rapidamente analizzati in \ref{coutcin}. 

\emph{Cerr}, invece, sta per ``console error''. È un canale di output che stampa sempre su terminale. L'unica differenza rispetto a \emph{cout} è che non è bufferizzato. Per dirla in soldoni: usandolo per piccole stringhe, il sistema garantisce che, quando tutto si inchioda, lui dovrebbe continuare a funzionare (dovrebbe\ldots dipende da quanto sei bravo a mandare in crisi il computer!); in poche parole è da usare per stampare messaggi d'errore. Ma puoi anche usare \emph{cout}, l'uso di \emph{cerr} è una finezza. Si adopera allo stesso modo: \lstinline|cerr << stringa << endl;|.\\

Bisogna sottolineare una problematica dei canali di input, a cui \emph{cin} non si sottrae. Se \verb|a| è un intero e noi scriviamo \lstinline|cin >> a;| il contenuto di \emph{cin} viene ``buttato'' in \verb|a|. Ma se il contenuto di \emph{cin} non c'entra molto con il tipo di dato di \verb|a| (ad esempio scrivi ``sadckjasndjcnd'' e premi invio), cosa accade? Succede una cosa poco piacevole: lo \emph{stream} si ``rompe''. %TODOPer la gestione dello stream di input rotto si rimanda ai complementi di questo capitolo (\ref{cfail}), se la cosa non ti interessa ti basta stare attento a quello che scrivi! 

%TODONei complementi è anche presente una sezione sulle ``string'', un tipo di dato del \verb|C++| utilissimo per la gestione delle parole o delle frasi.\\

Un'ultima avvertenza, questa volta su \emph{cout}: per quanto il discorso delle performance vada oltre lo scopo di queste note, sappi che \emph{cout} ha un costo computazionale non indifferente. Se in un ciclo \textbf{for} stampi a video tutto quello che succede, il tempo di esecuzione crescerà inutilmente. Per provare, ho appena eseguito un programma che semplicemente incrementa una variabile in un ciclo \textbf{for} dieci milioni di volte: senza stampare a video il valore della variabile ad ogni ciclo, il tempo di esecuzione è stato di 0.03 secondi; stampando ``Il valore di j è: \verb|valore|'' il tempo è risultato essere di 32.23 secondi. Tempo buttato via!

\section{Comunicazione con i file}\label{file}
Cos'è un file? Un file non è altro che un insieme di dati che, però, vive sull'hard disk e non sulla RAM: i file sono permanenti, non muoiono dopo un riavvio. 

Il canale che è in grado di comunicare con un file è ``\emph{fstream}'' (file stream). Costui, poi, ha due ``figli'': ``\emph{ifstream}'' (per leggere file: input file stream) e ``\emph{ofstream}'' (per scrivere su file: output file stream). Per disporre di questi strumenti dobbiamo includere la libreria che li contiene con ``\lstinline|#include <fstream>|''.

\subsection{Scrivere su file}

Partiamo da un esempio concreto; nel codice che segue \lstinline|int vec[10]| è un vettore di interi che vogliamo scrivere su un file di nome \verb|dati.txt|:

\lstinputlisting{codice/inout/out.cpp}\label{esout1}

Come vedi, per prima cosa dichiaro un oggetto di tipo ``\emph{ofstream}''. \emph{Ofstream} è un dato un po' particolare, dotato di membri che sono funzioni. Per accedere ai membri di un dato si scrive \verb|nomedato.membro|. Ad esempio, \verb|open()| è una funzione\footnote{Affronteremo il discorso delle funzioni approfonditamente nel capitolo \ref{funzioni}} che, come argomento (ciò che è tra le parentesi) vuole una stringa\footnote{Fino al C++98 questa funzione voleva una stringa del C, ovvero puntatore a char. Se devi pass,are con una variabile il nome del file, usa questo tipo di dato.}: il nome del file verso cui aprire il canale di comunicazione\footnote{Se il file non si trova nella cartella corrente devi inserire il percorso completo, per chiarimenti vedi \ref{linux}}. Volendo, puoi fare un passaggio in meno ed esplicitare il file verso cui aprire il canale direttamente nella dichiarazione della variabile: \lstinline|ofstream out("dati.txt")|. 

Nella riga successiva segue un \textbf{if}. Questo if-statement viene trascurato da buona parte degli studenti, ma è fondamentale! L'apertura di un canale verso un file non sempre ha successo, vi sono molte ragioni per cui potrebbe fallire. È buona norma, prima di usare un canale, controllare che sia funzionante; il metodo \verb|fail()| (\lstinline|out.fail()|) restituisce una variabile booleana: \textbf{true} se il canale è ``rotto'', \textbf{false} se è funzionante. Se il canale è ``rotto'' entriamo nell'\textbf{if}: qui ho stampato, usando \emph{cerr}, un messaggio di errore per avvisare l'utente di ciò che è avvenuto. Quindi, tramite la funzione \verb|exit(1)|, interrompo il programma. Exit è contenuta nella \emph{C standard library} (\lstinline|#include <cstdlib>|); vuole tra le parentesi un numero da restituire al sistema operativo (puoi metterne uno qualsiasi, ora come ora\ldots), allo stesso modo del ``return 0'' del \emph{main}. La differenza tra exit e return è che la prima interrompe il programma in qualsiasi punto essa venga chiamata; return, invece, ritorna al blocco di codice precedente: nel \emph{main} ``uccide'' il programma ma, all'interno di una funzione (lo vedremo\ldots), no.

A questo punto, se tutto è andato a buon fine, possiamo usare il canale di output; niente di strano: si usa esattamente come useresti \emph{cout}, semplicemente scrivendo al suo posto il nome del nuovo \emph{stream}. 

Ultimo step, anch'esso trascurato dagli studenti ma importantissimo: una volta che  lo \emph{stream} non serve più va chiuso (un esempio: se non chiudi lo \emph{stream} in scrittura su un file e, successivamente, provi ad aprire uno \emph{stream} in lettura su quel file l'operazione fallirà sempre, ci può essere un solo \emph{stream} per volta)! Il codice è \verb|nomestream.close()|. \\

Stai attento ad una cosa: uno \emph{stream} aperto in questo modo ha questo ``difetto'': se il file esiste già ed è pieno, lo sovrascrive in maniera irreversibile (meglio saperlo: sono sicuro che non vuoi aprire un \emph{ofstream} sulla tua tesi\ldots). 

Puoi dire ad \emph{ofstream} di aprirsi in ``append mode'', ovvero di scrivere alla fine del file senza cancellare ciò che esiste già; è necessario questo codice:
\begin{lstlisting}
	ofstream out;
	out.open("dati.txt", std::ofstream::app);
\end{lstlisting}
\subsection{Leggere da file (dimensione nota e non)}
Poniamo di avere un file ``\verb|dati.dat|'' e di sapere che vi sono 10 \textbf{float} che vogliamo caricare su un vettore. Noterai che che il codice che segue è estremamente simile all'esempio \ref{esout1}.
\lstinputlisting{codice/inout/in.cpp}

Per prima cosa dichiaro uno \emph{stream} di input \emph{ifstream}, quindi lo apro verso il file di destinazione. A questo punto controllo che tutto sia andato bene; negli \emph{ifstream} è ancora più importante: ti basta scrivere il file con una lettera sbagliata e l'apertura del canale fallisce (non posso aprire uno \emph{stream} in lettura verso un file inesistente!). Senza l'if-statement potresti passare ore a cercare di capire perché il tuo programma non funziona (quando, invece, compila senza problemi!) senza venirne a capo, mentre l'errore era banalissimo\ldots \\

Per capire come un file viene letto, è utile immaginarsi una sorta di vecchio giradischi, in cui vi è la testina che si muove sul file: ogni volta che leggiamo una variabile la testina avanza, e prima o poi arriva alla fine del file. Se in un vecchio giradischi, una volta arrivato alla fine, lasciavi girare il disco, non ripartiva la prima canzone, semplicemente ``girava a vuoto''. Con i file accade qualcosa di simile: se, una volta arrivato alla fine, continui a leggere dal file, non riprendi dalla prima variabile, bensì\ldots che succede? Prova!

Ma come faccio a capire di essere arrivato alla fine di un file? E a ``spostare la testina indietro''?

Alla fine di ogni file vi è un carattere speciale, detto ``\emph{end of file}'' (abbreviato in EOF); uno \emph{stream} di input è in grado di leggere questo carattere (che aprendo un file con un editor di testo non vediamo) e di comunicarci se è arrivato alla fine del file. Ecco il codice:
\begin{lstlisting}
	ifstream in("input.txt");
	...
	if(in.eof()){
		//do something
	}
	...
\end{lstlisting}

Semplicemente il metodo ``\verb|eof()|'' restituisce \textbf{true} se abbiamo raggiunto la fine del file, \textbf{false} in caso contrario.

Potremmo essere interessati, dopo aver letto una prima volta il file, a tornare all'inizio per leggerlo di nuovo (nel capitolo \ref{ardin} ne vedremo un importante esempio). Ecco il comando per ``riportare indietro la testina''. 
\begin{lstlisting}
	ifstream in("input.txt");
	...
	in.clear(); 
	in.seekg(0);
	...
\end{lstlisting}

Il metodo ``\verb|clear()|'' resetta tutte le \emph{flag} (eof, ad esempio è un \emph{flag}, che si era settata su \textbf{true}, con ``\verb|clear()|'' l'azzeriamo). Il metodo ``\verb|seekg()|'' cerca la posizione tra le parentesi e vi sposta la ``testina''; nel nostro caso la posizione 0, ovvero il primo bit del file.

Ti scrivo un piccolo esempio di codice in cui leggo due volte il file: la prima per trovare l'elemento minimo e contare il numero di dati, la seconda  per trovare l'elemento massimo (è un esempio stupido, anche perché potrebbe essere più intelligente caricare i dati in un vettore e poi lavorarci sopra, oppure cercare massimo e minimo nello stesso ciclo \textbf{while}\footnote{L'unico caso che mi viene in mente in cui questo codice è sensato è quando dobbiamo elaborare un set di dati ben più grande della RAM. In quel caso, caricare i dati in un \emph{array} è infattibile. È ancora inutile trovare massimo e minimo in due letture successive del file, ma potrebbe capitare di dover fare due elaborazioni dei dati che non possono avvenire simultaneamente.}; nel capitolo \ref{ardin} vedremo un utilizzo molto più importante). 
\begin{lstlisting}
#include <iostream>
#include <fstream>
using namespace std;

int main(){
	ifstream in; 
	int tmp=0, max=0, min=0, dim=0;
	in.open("dati.dat");
	if(in.fail()){
		cerr << "Errore apertura file di input." << endl;
		return 1;
	}   
	in >> tmp; //perche' il primo lo leggo fuori? Leggi la descrizione dopo il codice
	while(!in.eof()){
		++dim; //ho letto un dato: incremento di uno il contatore dei dati
		if(tmp < min)
			min=tmp;
		in >> tmp; //leggo il dato successivo, perche' lo faccio come ultima cosa dentro il ciclo while? Leggi la descrizione dopo il codice
		
	}   
	in.clear();     //pulisco le flag
	in.seekg(0);    //porto la testina a zero per leggere dall'inizio       
	for(int i=0; i<dim;++i){ //conosco il numero di dati, posso usare un ciclo for
		in >> tmp;
		if(tmp > max)
			max=tmp;
	}   
	cout << "Min:\t" << min << "\nMax:\t" << max << endl;
	return 0;
}    

\end{lstlisting}
Come ho sottolineato nel codice, prima di entrare nel ciclo \textbf{while} leggo un dato, quindi incremento il contatore e, prima della conclusione del ciclo, ne leggo un altro. Perché quest'ordine apparentemente insensato? Leggere un dato  prima di entrare nel ciclo serve per settare la flag \emph{eof}: leggiamo un dato e, se il file è vuoto (e quindi siamo alla fine), non entriamo neanche nel ciclo. Se invece il file non è vuoto, abbiamo già letto il primo dato, quindi entriamo nel ciclo e incrementiamo il contatore. A questo punto rimane da leggere il dato successivo: lo leggo e testo subito se sono alla fine del file o no (perché il ciclo \textbf{while} è concluso e viene testata nuovamente la condizione). È estremamente importante che la lettura venga fatta dopo l'incremento del contatore, in caso contrario ti ritroverai quest'ultimo maggiorato di un'unità: \emph{eof} non viene settato quando viene letto l'ultimo dato del file, bensì quando cerchi di leggere il dato successivo (che non esiste, il dato successivo è proprio il carattere \emph{end of file}). 

\subsubsection{Array e quantità di dati non nota a priori}
Con l'attuale conoscenza degli \emph{array}, l'unico modo in cui possiamo caricare un numero di dati non noto a priori è quello di creare un \emph{array} statico molto grande, sperando di dover trattare meno dati della sua dimensione. 

Nel prossimo capitolo, studieremo uno strumento potentissimo che ci permetterà di creare a \emph{run-time} un vettore della dimensione desiderata. Successivamente (capitolo sulle funzioni, paragrafo \ref{dimnon}) ti presenterò un possibile codice per la lettura di dati da file di cui non sappiamo, a propri, la quantità (per la sua comprensione è utile, oltre a conoscere gli \emph{array dinamici} presentati nel prossimo capitolo, avere familiarità con le funzioni).
\begin{small}
\subsection{Opzionale: una versione generalizzata}
Come ti ho detto all'inizio \emph{ofstream} e \emph{ifstream} sono figli del tipo di dato \emph{fstream}; possiamo evitare di usarli separatamente ma utilizzare \emph{fstream} dicendogli di specializzarsi durante l'apertura. Può essere comodo se, in un programma, dobbiamo sia scrivere su un file che leggerlo: in questo modo dichiariamo una sola variabile e rischiamo di perderci meno cose per strada. Ecco un esempio:
\lstinputlisting{codice/inout/inout.cpp}

L'unica cosa in più da dire è che le diverse opzioni da passare a ``\verb|open()|'' si concatenano con una o più ``pipe'': il carattere ``|''.
\end{small}

%\begin{subappendices}
%	\section*{COMPLEMENTI}
%	\addcontentsline{toc}{section}{Complementi}
%	\subsection{Le estensioni dei file e Linux}
%	\subsection{Cin fail!}\label{cfail}
%	\subsection{La classe string: parole e non solo lettere!}
%	\subsection{Linux: tutto è un file, e gli stream?}
%\end{subappendices}